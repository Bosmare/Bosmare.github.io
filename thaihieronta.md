---
layout: page
---

<h3> Perinteinen Thaihieronta </h3>

Thaihieronta on kokonaisvaltainen hoitomuoto keholle ja mielelle. Konkreettisesti hoidossa käytetään monipuolisesti erilaisia fyysisia menetelmiä, joilla hoidettava saadaan rennoksi ja eläväiseksi. Länsimaisessa viitekehyksessä eri tekniikoita voitaisiin kutsua vaikkapa nimillä hieronta, avustettu venyttely, somaattinen liikuttelu, mobilisointi, läsnäoleva kosketus ja ohjattu meditaatio. Hieroja voi käyttää hoidossa monipuolisesti koko kehoaan ja käsitellä vastaanottajan koko kehon hyödyntäen useita hoitoasentoja. Hieronta tehdään perinteiseen tapaan lattiapatjalla, vaatteet päällä ja ilman öljyä. Vaikka thaihieronnalla on ikävä maine kulissina seksityölle, ei tarjoamani perinteinen thaihieronta ole luonteeltaan seksuaalinen.

Seuraan Sunshine Networkin autenttista perinnettä, jonka pariin minut johdatti Kaline Alayne Kelly. Kutsun perinnettä autenttiseksi, koska siellä ei opeteta hierontaa vain ammattina, vaan kokonaisvaltaisena henkisenä polkuna. Thaihieronta, toiselta nimeltään Nuad Boran (muinainen kosketus), oli Buddhalaisten munkkien harjoitus ystävällisyyden (metta), myötätunnon (karuna), myötäilon (mudita) ja mielenvakauden (upeksā) kehittämiseksi itsessään ja jakamiseksi muille. Hieronta oli toki myös tapa olla hyödyksi ympäröivälle yhteiskunnalle. Käytännön tasolla Sunshine Network kannustaa henkilökohtaiseen lähestymistapaan. Vaikka perinteisiä tekniikoita ja periaatteita opetetaan, koulu rohkaisee alusta asti herkistymään sekä itsensä että hoidettavan äärelle ja kuuntelemaan omaa intuitiotaan. Koska hoitajat ja hoidettavat ovat ainutlaatuisia ja eri hetkinä erilaisia, taitava hieroja pyrkii löytämään kuhunkin tilanteeseen sopivan tavan hoitaa.

<a href="https://asokananada.com"> Lisätietoja Sunshine Networkista </a>

<h3> Pasi Kuusela & Studio Mantra </h3>

Suomessa olen opetellut thaihierontaa Pasi Kuuselan johdolla. Pasilla on yli kymmennen vuoden kokemus thaihieronnasta. Lisäksi hän on myös koulutettu hieroja, suorittanut hieronnan EAT:n ja ollut valvomassa hieronnan näyttökokeita. Pasi on myös opiskellut Sunshine Networkissa, mutta laajentanut osaamistaan ennakkoluulottomasti eri perinteiden parissa. Hän ei ole minulle ainoastaan hierontaopettaja, vaan myös hyvä ystävä ja suunnannäyttäjä henkisellä polulla. Voin suositella hänen kurssejaan ja hierontaansa varauksetta kenelle tahansa! Hän kutsuu hoitomuotoa nimellä thaijoogahieronta, mikä on yleinen nimitys eteenkin pohjoisen tyylin thaihieronnasta, jota Sunshine Network:kin opettaa. Pasi hieroo ja opettaa yri

<a href="https:studiomantra.fi"> Lisätietoja Pasin Palveluista </a>

<div>
	<br>
	<a href="ajanvaraus" class="nappi">
		Etusivulle
	</a>
</div>

<div>
	<a href="ajanvaraus" class="varausnappi">
		Varaa
		<br>
		Aika
	</a>
</div>