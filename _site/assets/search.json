

[
  
  
    
    
  
  
  
  {
    "title": "Perinteistä thaihierontaa Helsingissä",
    "excerpt": "Tarjoan perinteistä thaihierontaa Pohjois-Haagassa sekä Töölössä Joogakoulu Shantin tiloissa.\n",
    "content": "Hei! Olen Liekki Ilola ja tarjoan perinteistä Thaihierontaa  Töölössä ja Pohjois-Haagassa. Löydä ja varaa itsellesi sopiva aika  Ajanvarauksesta.\n\n\n\t\n\n\n Mitä on perinteinen Thaihieronta? \n\nThaihieronta on kokonaisvaltainen hoitomuoto keholle ja mielelle. Sitä voidaan käyttää erilaisten vaivojen hoitamiseksi tai terveyden edistämiseksi. Thaihieronnassa käytetään monipuolisesti fyysisiä menetelmiä, kuten hierontaotteita, venytyksiä, somaattista liikuttelua ja läsnäolevaa kosketusta.\n\nThaihieronta on vanha kehollisen terapian perinne, jonka juuret ovat Intiassa ja Thaimaassa. Se on myös hengellinen perinne, joka pohjautuu joogiseen ajatteluun ja on kehittynyt osana theravada-buddhalaisuutta. Thaihieronta on myös hiljattain hyväksytty  Unescon kulttuuriperintölistalle.\n\n\n\n Asiakkailleni thaihieronta on \n\n\t tarjonnut syviä rentoutumisen kokemuksia \n\t avannut kroonisia kehon jumeja (esim. lantion ja hartioiden alueelta) \n\t auttanut moniin kipuihin (esim. niskakipu, selkäkipu, päänsärky) \n\t parantanut liikkuvuutta \n\t suoristanut ja tasapainottanut ryhtiä \n\t antanut vastaanottaa läsnäolevaa ja hyväksyvää kosketusta \n\t purkanut stressiä ja rentouttanut mieltä \n\n\n Missä opin thaihierontaa? \n\nOpin thaihieronnan perusteet  Sunshine Networkin  keskuksessa, joka sijaitsee Lahu-heimon vuoristokylässä Pohjois-Thaimaassa. Siellä opettajanani oli Kaline Alayna Kelly.\n\nSuomessa olen opiskellut thaihierontaa  Studio Mantran  Pasi Kuuselan ohjauksessa. Pasilla on yli kymmenen vuoden kokemus thaihieronnasta ja sen opettamisesta, minkä lisäksi hän on koulutettu hieroja ja suorittanut hieronnan EAT:n.\n\n\n\t\n\t\n\n\n\n\t\n\t\tVaraa\n\t\t\n\t\tAika\n\t\n\n",
    "url": "/"
  }
  
]

