---
layout: page
---
Kutsun sinut pysähtymään hetkeksi ja viettämään rentouttavan hetken kanssani. Hengitä syvään, rentouta katseesi ja anna arjen haasteiden jäädä hetkeksi etäälle. Uskon että tulet jatkamaan matkaasi rennompana, selkeämpänä ja latautuneena!

Tarjoan tällä hetkellä Thaihierontaa ja Joogaa, mutta pian myös Teeseremonioita. Nämä harjoitteet perustuvat muinaisiin perinteisiin, jossa ne ovat ajan saatossa kehittyneet siirtyen mestarilta oppilaalle. Tarjoan palveluitani tähdäten asiakkaan kestävään ja kokonaisvaltaiseen hyvinvointiin.

Kiinnostukseni hyvinvointiin heräsi pakon kautta. Tärkeä parisuhde kaatui yllättäen ja siihen perään paloin loppuun väitöskirjatutkijana. Minulla ei ollut voimia korjata ulkoista tilannettani, mutta onneksi minulla oli työkaluja sisäiseen työskentelyyn. Uudet kämppikseni olivat teemestareita ja olin oppinut meditoimaan treenatessani kungfua. Tee ja meditaatio antoivat minulle tilaa parantua ja kasvaa, ja vuosien varrella olen kokeillut monenmoista hoitomutoa ja harjoitetta, ja ajan myötä päässyt jaloilleni. Itseni parantelun prosessi on myös tuonut paljon uutta kaunista elämääni, mistä olen syvästi kiitollinen. Yritin välissä palata tietotyöhön ohjelmoinnin merkeissä, mutta merkityksen tunne oli siirtynyt muualle. Tahdoin jatkaa löytämäni sisäisen polun kulkemista, ja myös keskittää energiani sen jakamiseen. Siispä lähdin 2018 loppusyksystä Thaimaahan opiskelemaan joogaa ja thaihierontaa tarkoituksenani oppia ja kasvaa, mutta tahdoin myös luoda uuden elinkeinon. Matkalla on ollut haasteita, mutta nyt rohkenen harjoittelun ja hyvän palautteen tukemana tarjota palveluitani julkisesti.

Lämpimästi Tervetuloa!

![Omakuva](/assets/omakuva.jpg){:class="omakuva"}   
Bosco Martínez  
Lempeä Liekki